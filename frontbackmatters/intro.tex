\addcontentsline{toc}{chapter}{Introduzione}
\chapter*{Introduzione}
Tutta questa tesina gira intorno ad un mobiletto in legno rimasto sotto un folto strato di polvere per più di un decennio. Quel che un tempo era il famoso video poker di una sala giochi, è stato rispolverato agli inizi della scorsa estate. Le intemperie e l’umidità presenti nel luogo in cui è stato custodito però, hanno completamente danneggiato la macchina originale collocata al suo interno.\\ L’idea per questo progetto è nata grazie alla visione di un video su YouTube. Un ragazzo esperto del settore videoludico, ha caricato sul Web dei video guida in cui si è cimentato nell’impresa di mettere a nuovo il suo personale cabinato, vinto ad una fiera. Questa tesi illustrerà come è stato possibile trasformare un mobile di legno in un avanzatissimo cabinato da sala giochi completamente gratuito, capace di \gls{Emulare} qualsiasi gioco arcade. Non è affatto stato un lavoro semplice, ma è bastata una buona dose di pazienza e tanto impegno per ottenere un risultato affascinante. Per il restauro del cabinato sono stati usati pezzi e componenti al passo con i tempi moderni. La vecchia scheda madre specifica del cabinato, insieme a tutti i suoi elementi è stata rimpiazzata con un personal computer. I bottoni e i joystick nuovi, pur condividendo la stessa metodologia di montaggio dei loro precursori, sono migliori in qualità o hanno nuove particolarità estetiche diverse rispetto a quelli del passato. Sostanzialmente, per rendere possibile la realizzazione finale è stato necessario usare tecniche moderne che nulla hanno a che fare con videogiochi così datati.\\Il fatto che l’evoluzione del Web abbia portato a molti più declini che miglioramenti nella società è un vero e proprio ossimoro. Nonostante questo però, internet rimane uno strumento potentissimo se impiegato correttamente. Solo il software di emulazione per esempio è frutto del lavoro di centinaia di utenti in giro per il mondo che neanche si conoscono tra loro. Solo se usata nel migliore dei modi la tecnologia è in grado di risplendere, fornendo idee brillanti e perfino i mezzi per realizzarle.
